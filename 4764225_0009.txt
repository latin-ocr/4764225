 

In crisi luvenaliana multum his decem annis profectum est. Et comparanti mihi inter
se eorum, qui in tractandis satiris nuper versati sunt, virorum doctorum iudicia primum id
videtur eflectum esse, ut tandem aliquando nimium istud damnandi atque delendi studium, cuius
ardore dimidia fere versuum parte poeta spoliatus erat, defervesceret atque resideret. Neque id
mirum: nam eorum, quos expungi voluerunt critici, versuum haud pauci ita sunt comparati, ut
neque ullam inserendi causam deprehendas, neque delendi argumenta satis magna invenias, deleti
sunt multi, quia non aequiperare videbantur id, quod critici animo finxerant, singulare poetae
ingenium, aut quia facile poterant salva reliquorum versuum specie omitti. Et praebent satirae
illae quidem praestandae sagacitatis occasionem, quippe quae sint poetae, qui, ut ait Iahnius,
sententias captat, verborum nominum exemplorum copia abundat et e rhetorica disciplina loquax
accumulandi finem vix invenit, institutam disponendi rationem non ita diligenter sequitur, sed a
proposito saepius aberrat: scd verum quaerenti in aestimandis locis singulis diligentissime repu-
tandum esse, num coniuncta sit eum facilitate delendi necessitas, quis est qui neget? Nunc ubi
rediit animus, iusto faciliores fuisse criticos ad ponendas interpolationes cognitum est: adeo
delendi furor superaverat accurate examinandi studium, ut haud paucis locis Iuvenalis misere
decurtatus et laceratus tamen praeberet membra desectis simillima, quibus temperatum non esse,
nisi propterea quod sectio fieri non poterat salvis eis, quae circa sunt, membris, manifestum
erat. lta fieri non potuit, quin multis locis accurate interpretanti et acriter id agenti, ut serva-
rentur quae servari possent, cederent delendi argumenta facile proposita faciliusque accepta et
repetita. Quae cum ita sint, mirum non est longe aliter de hac re sentire huius aetatis criticos,
velut qui de satiris optime meritus est Franciscus Buecheler in praefatione (1893 pag. XIV)
nullum nostri exemplaris versum idoneis argumentis non esse Iuvenalis demonstratum esse
censuitÎ‡ Quod verum an falsum sit, haud facile dixerim: vereor, ne unus aut alter versus
spurius rectejdicatur. Quae res utut se habet, de suppositis Iuvenali versibus hodie magis quam
antea modo et ratione disputari in aperto est.

De codicibus Iuvenalis recte existimandis Carolus Fridericus Hermannus et Otto Iahnius
quaerendi viam demonstraverant. Sed quamquam conlatis singulorum codicum lectionibus omnium
librorum integerrimum et praestantissimum esse unum codicem Pithoeanum sive Montepessu-
lanum evicerant, reliquos ad unum omnes interpolatos esse confirmaverant, tamen non deerant,
qui, cum lectiones codicis P non esse genuinas censerent, sed e coniecturis Petri Pithoei, eius
qui codicem in bibliotheca sua habuit ex eoque a. 1585 satiras edidit, factas esse dicerent, reli-v
quorum codicum auctoritatem veram csse opinarentur. Et ne hoc die quidem prorsus desunt,
qui vulgatam recensionem retinere, quam codicis P vestigia sequi malint. Sed esse unum hunc
codicem integrum textus satirarum restituendi auctorem et quasi ducem crisis Iuvenalianae cum
e lectionibus codicum sine ira et studio perpensis apparet, tum ipsorum codicum natura atque
condicione constat. Nam non potest dubitari, quin omnium codicum reliquorum lectiones e

1

