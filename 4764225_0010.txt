2

 

recensione corrupta manaverint, cum multis locis cognosci possit, quibus causis commotus inter-
polator lectiones genuinas mutaverit 1). Deinde conlationibus codicis Pithoeani maxima cum cura ’
nuper et a Beerio²) et a Buechelero³) institutis non solum multas huius codicis lectiones easque
bonaS‚ quae antea manus emendatricis esse putabantur, re vera esse primae manus constat, sed
etiam manifestum est primae manus erroribus, quippe qui non inhaereant recensioni sed librario,
adeo non imminui libri auctoritatem, ut ex ipsorum errorum natura cognoscatur eum, qui scripsit
codicem, »e vetusto integro optimo exemplari textum hausisse, fidelissime atque adeo paene
pueriliter memoriam servasse, nihil de suo addidisse‹⁴). Quae cum ita sint, incertum esse non
potest, utra harum recensionum praeferanda sit, et verum fit illud, quod censuerant Iahnius et
Hermannus: in arte critica in luvenalis carminibus factitanda, cum antiquissima satirarum
recensio et ea e puro fonte ducta extaret in uno codice P, id maxime agendum esse, ut prima
huius codicis manus restitueretur et emendaretur. ,

De codicibus autem interpolatis in crisi Iuvenaliana adhibendis verum non viderunt qui
prorsus respuendos eos esse censent3 recte hac quoque de re existimasse lahnium disquisitionibus
summa cum diligentia atque subtilitate institutis huius aetatis viri docti iidem videntur vicisse.
Iahnius enim5), etsi codicem P omnium principem esse constaret, tamen ceteris codicibus criticos
carere ullo pacto posse ab initio negaverat3 nam non uno loco in Pcasu excidisse vel depravatum
esse, quod in codicibus interpolatis casu extaret vel recte scriptum esset, cum neque is liber, unde P
originem cepisset, a vitiis immunis fuisset aut qui inde descripsissem non multa neglegentia
peccassent, et in eo exemplo, quod Nicaeus cum Servio interpolasset, fieri non potuisset, quin
multa, ita ut a poeta scripta fuissent servata, integra a librariis transcriberentur. Quamobrem
cavendum esse, ne quis opinaretur in P omnia recte, in libris interpolatis omnia prave scripta
extare. Haec vera esse accuratius exponit in libello suo⁶) Hosius, qui congesta exemplorum
nube atque perpensa haud paucis locis, quibus lectio tradita servari non potest, codices deteriores
omnes docet congruere cum Pithoeani prima manu, aliis locis unum vel alterum codicem aut cum
P genuinam lectionem exhibere aut idem atque illum vitium praebere confirmat, ut appareat
recensionem interpolatam et Pithoeanam, quamvis sint dissimileS, tamen non contrarias inter se
atque inimicas esse, sed quasi cognatione quadam contineri. Sequitur cavendum esse, ne quis illos
codices nullius momenti esse ad veram poetae manum restituendam opinetur. In eandem sententiam
paucis disputat Buecheler ⁷), qui exemplar illud, quod et Pithoeani manus emendatrix(p)et codices
interpolati (ω) sequuntur, nobis plane necessarium esse censet.

Quod cum ita sit, non dubitamus facere cum Beerioss), cum dicit rationes emendationis
Iuvenalianae Hermanni et Iahnii arte constitutae eo magis nunc firmatas esse, quo plenior facta
sit nostra codicum cognitio et verior existimatio, cumque monet non sine magno crisis Iuvenalianae
damno discedi posse a via ac disciplina omni ex parte stabilita.

Sed cum ex eis codicis P, quibus usus erat Iahnius, conlationibus ne una quidem ita
suisset comparata, ut certum de singulis locis iudicium ferri posset, non sine causa multi saepe
postulaverant, ut codice denuo conlato singulisque lectionibus accuratius excussis certum artis
criticae fundamentum iaceretur. Weidner quidem in priore editione dixerat opus esse codicis P
conlatione summa cum diligentia atque accuratione faeta et eorum maxime locorum, ubi radentis
vel corrigentis vestigia invenirentur; aucto apparatu sperari posse fore, ut non unus locus ad id
tempus corruptus in integrum restitueretur. Nunc nova codicis conlatio est in manibus post

¹) Csr. Hosius, apparatus criticus ad Iuvenalem. Bonnae, 1888.

²) spicilegium 1uvenalianum, Lipsiae 1885.

ἲ) 1⁵13.Persii5{lacci D. Iunii luvenalis Sulpiciae saturae. Editio tertia. Berolini 1893.
eer . ⁶.

⁶3 1868 g. Ss.

⁸) p. 46—71.

⁷) 1893 p. xvi.

⁸) p. 52.

