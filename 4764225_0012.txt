4

At cum lonqa dies (i e. aestas) sitientes adserat aestus.
Nam hanc lectionem sitientes quin probemus, facere non possumuS, quamquam qui nuper
Poetas Latinos Minores edidit Aemilius Baehrens scribere maluit sitientibus, Optimi enim codices,
quos significavit Baehrens siglo G, et minorum codicum pars praebent sitientes, sitientibus est
in parte codicum minorum. Accedit, quod recepta lectione sitientibus mira evadit sententia.
quasi vero aestas non adferat aestus nisi sitientibus vel una aestas sitientibus aestus adferat.
Haud dubie igitur scribendum est sitientes aestus i. e. aestus sitim facientes, Qui locus cum
simillimus sit luvenaliani cumque utroque loco optimorum codicum consensus postulet, ut sitiens idem
sit ac sitim faciens, alter alterum defendit a correctorum audacia, ut optimo iure nobis videamur
scribere: occurrit matrona potens, quae molle Calenum
porrectura viro miscet sitiente rubeta.

Ι. 142-146.

Satirae l versus 142—146 codicis Pithoeani auctoritatem secutus Buecheler cum ceteris
ita scriptos edidit:
poena tamen praesens, cum tu deponis amictus
turgidus et crudum pavonem in balnea portas.
hinc subitae mortes atque intestata senectus
et nova nec tristis per cunctas fabula cenas: 145.
ducitur iratis plaudendum funus amicis. '

ln his verba, quae sunt intestata senectus, ferri non posse consentiunt Madvigius et
Weidner. Et mire dicitur ,‚hinc“ i. e. e luxuria et mollitie intestatum esse senectutem. Quid‘?
num impedit luxuria et mollities, quominus testamentum patronus faciat? et si quis usque ad
senectutem testatus non est, quid impedit, ne senex faciat quod iuvenis neglexit? Nec minus
mire dicitur hominem luxuriosum et mollem pervenire ad senectutem: ipse poeta, cum addit post
verba subitae mortes ea, quae sunt intestata senectus, imminuit poenae acerbitatem, qua eorum,
qui legunt, animos vult commoveri.

Madvigius coniecit infestata senectus. His verbis, si referuntur ad eundem, de quo sunt
verba subitae mortes, i. e. ad patronum, cum idem sint ac senectus debilis atque fraqilis et ex-
cipiant verba, quae sunt subitae mortes, multo etiam magis quam lectione vulgata imminuitur
poenae acerbitas. Sin referuntur ad senectutem clientium, idem sunt ac senectus curamini plena.
At cum sint verba subitae mortes sine dubio de patrono, haec quae subsequuntur fieri non potest,
ut referantur ad clientes. Omnino autem non agi de clientibus infra accuratius exponendum est.

Weidner Madvigii coniectura locum non sanatum ratus coniecit fortasse scribendum esse
intempesta, qua de coniectura idem est iudicandum, quod de Madvigiana. Recte autem iudicavit
Weidner in editione altera his verbis: es ist nieht einzasehen, warum der Schwelqer uberhaupt
zar senectus yelanyen soll. Oder soll intestata besaqen, dass er zar eiqentlichen senectus iiber·
haapt nicht ,aelanqtfss Das kann in den Worten nieht qesunden werden. Aach Madviqs infestata
senectus hilft der Schwieriqkeit nicht ab.

Defendere codicis lectionem conatus Hofius1) versus 127 usque ad 146 ad unam pertinere
miseriam clientium sibi persuasit. Censet enim verba, quae sunt intestata senectus, esse de con-
sumpta re familiari, ut dicatur patronus non habuisse, quod legaret clientibus. At post verba,
quae sunt subitae mortes, quis illa accipiet de consumpta re familiari? ipsorum verborum con-
locatione coactus nemo non accipiet de facultate testandi subita morte adempta. De clientium
autem miseria h. l. omnino non esse dicendum e totius satirae argumento videtur apparere.
Versibus enim 19—146 poeta exponit, qua re capto scribendi consilio ad satiras potius quam ad
alia carminum genera animum converterit: tot enim et tanta in urbe vigere scelera ac vitia, ut
difficile sit satiram non scribere. Notatis igitur compluribus vitiis ac sceleribus inde a versu 127

¹) , ProgrfWesel 1891.

