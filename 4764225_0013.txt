5

 

de patrono agitur divite illo quidem et sumptuoso, sed sordido ct clientium neglegenti, qui in
convivium adhibeat nullum, sed sibi soli cenam magnifice splendideque comparare iubeat„ De
clientibus igitur non est, quod poeta verba faeiat; nam quid ad rem clientium misera conditio,
cum: totius satirae argumentum positum sit in enumerandis aequalium vitiis, quibus poeta se ad
satiras scribendas ductum esse profiteatur? Praeterea huius loci simillima est quinta satira, ut
quae in prima paucis poeta absolvit, ea videatur illo carmine plenius exposuisse. ln quinta autem
primas partes agere patronum, quis non videt? Virronis in clientes saevientis iniquitas notatur,
clientium stultitia et humilitas breviter attingitur. Itaque eum utroque loco idem voluisse poetam
pateat, sequitur hac primae satirae parte ipsa quoque perstringi vitia patroni, foedam luxuriae et
sordium societatem. Accedit, quod a versu 135 de uno patrono agitur. Quae cum ita sint, versus
142—146 item esse de patrono videtur certum esse, neque his versibus agi de sordidissimi
hominis poena negabit, qui legerit versum 142 poena tamen praesens et 144 hinc subitae mortes.
Subita enim morte oppressus, quia e nimia ciborum copia indigestione contracta tamen est lavatus,
intestato patronus mortuus est; clientes autem, quibus nec vivus benefecit, nec quicquam legavit,
irati sunt, ut vultu tristi illi quidem ad funus veniant, sed malint domini ae regis morti plaudere.
Et eiusmodi mortis et funeris fama nova est neque tristis fabula, ubicunque de novis rebus
sermones feruntur. Poena igitur in eo cernitur, quod is, qui vivus suis divitiis ipse trui quam
clientes et amicos pascere maluit, mortuus omnibus odio est aut ludibrio.

Ex his, quae diximus, cum satis appareat nec servari posse codicum lectionem, nec
sanatum esse locum coniecturis virorum doctorum, iam quaerendum esse videtur, quomodo locus
possit emendari. Madvigius autem et Weidner immutandum esse censuerunt vocabulum, quod
cst intestata. At hoe ipso vocabulo equidem opinor supersederi non posse propter ea, quae
sequuntur. Nam deleto vocabulo intestata, quare irati sint amici, in incerto est. Quid autem
sit causae, si quaerimus, cur nemo patroni mortem lugeat, sed irati sint amici, ut cachinnatione
quam lacrimis mortuum prosequi malint: non tristis est fabula de morte eius, quia clientibus
amicisque, quos vivus neglexit, ne moriturus quidem quicquam legavit. Patet vocabulum intestata
necessario esse servandum, immutandum vocabulum senectutis a sententia versuum alienissimum.
Sed vquaerenti mihi. quae notio ipso sententiarum nexu efflagitetur, videtur non posse dubitari,
quin inter subitae mortis et funeris mentionem desideretur vocabulum quoddam his rebus magis
aptum. Et ,desideratur hoc loco, quippe quo de eo agatur, qui subito e vita decesserit, vocabulum,
quo significetur is ipse, qui repentina morte oppressus intestato mortuns est. Quae cum ita sint,
levi literarum immutatione sacta scribendum esse coniicio intestata sepulcra. i. e. homo ab in-
intestato mortuus.

De hoe vocabuli usu vide sis Catulli 96, 1 squ,

si quicquam mutis gratum acceptumve sepulcris
‚ accidere a nostro, Calvc, dolore potest
et Ovidii sast. lI, 33
aut quia placatis sunt tempora pura sepulcris,
tunc cum ferales praeteriere dies.

ll. 43 squ.

quod si vexantur leges ac iura, citari
ante omnes debet Scantinia.

Hanc lectionem vulgatam — codex enim pithoeanus pro ac iura praebet acturae — primus
loco deiecit Otto Iahnius nulla re commotus, ute coniectura scribendum esse at iure citam· diceret,
nisi lemmate scholii et eo perverse enotato ac iure pro eo, quod scriptum est actare. Seeuti
sunt Hermanus, Ribbeekius, Weidner (in priore editione); restitit magnis argumentis Vahlenius
(ind. lect. aest. Berol. 1884 p. 21), itemque in editione altera ad vulgatam rediit Buecheler.
Weidneri coniecturum in textum editionis alterius receptam, quae est vexantur leqes clamore,

